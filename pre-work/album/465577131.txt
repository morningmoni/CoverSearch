number 465577131
name 雷克雅未克的情书
artist 坏碑唇
introduction 坏碑唇 2013音乐计划 "Bon Voyage"计划001 - Reykjavik 雷克雅未克的情书其实距离上一次推出坏碑唇作品已经系2009年，两首歌「纯情女生跳河记」同「情迷潘朵拉」可以话系试验性质，由于同时又忙紧野仔既工作，所以分身不暇，当时做两首歌就算数，连碟都冇出到。其实成日都想搞返呢个project，但由于野仔同之后yellow! 既工作排得密麻麻，真系无时间。但一隔就隔四年，去年年尾今晚放大假，去左冰岛，德国同埋英国，系旅游途中有好多体验，好多冲击，由其系欧洲环境及气氛，突然刺激番我电子音乐脉搏，咁番黎之后上左电台节目"茜嘉航空" 节目主持人嘉姐问我几时再搞番坏碑唇呀? 就系咁, 于是我就决定重拾坏碑唇既怀抱。但由于主音 Yvonne已经有自己工作，生意同埋家庭，今次我都唔敢打搅佢，但由于我又唔识填词又唔识唱歌，于是今次呢个project 既每一首歌会打算找唔同既人合作，而音乐制作方面就唔系整得我一个了，今次参与制作既有 the HUSband H仔，佢系一个弹结他好劲既人，做又严谨，对音乐有热诚又唔计较，真系晒做个呢Project。今次呢个计划打算会做几首歌，第一首主打歌冰岛作概念叫做「雷克雅未克的情书」，今次找来独立女创作人Yuki Lovey 合作，佢之前夹过the lee 同「汐」, 佢除人靓之外仲识作曲同填词，就连单曲封面都由佢画埋，完全配合到呢个计划需要，哈哈！创作呢首歌可谓过程相当顺利，第一次合作已经好快起一个rough demo, 再加埋H结他，首歌好快已经成，由于想加强首歌有冰岛既感觉，我都故意参考一冰岛既音乐，原来冰岛我熟悉bjork, sigur ros之外仲有好多出色音乐架！虽然Yuki lovey 未去过冰岛，但系已经可以写出冰岛既感觉，原来佢系写词之前已经上网study 左一大轮有关冰岛既资料，再加上我口述旅游经历，就写出首歌歌词。我个人成日觉得坏碑唇系一个好indie 既自家制project，但每次一讲话开工，各方好友就自动蒲头问有冇要帮手：今次呢首歌负责bass 既就系野良犬既Henry，重多得mixing 大师Simon相助，仲有一班DJ 朋友们，都未听过我首歌就已经叫我搞掂就俾佢播，真心多谢各位！最后当然仲有呢本杂志RESPECT比机会我度分享我创作心得啦。-- chris ho@3721productions
picture http://img.xiami.net/images/album/img10/2810/4655771311389778127.jpg
songs 雷克雅未克的情书%^&*
songURLs http://www.xiami.com/song/1771801191%^&*